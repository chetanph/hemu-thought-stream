---
date: '2025-05-04T16:52:21-05:00'
title: 'आत्मनिर्भर'
featured_image: 'images/self-sufficient.png'
---

{{<audio src="audio/self-sufficient.wav">}}
<!--more-->
---

आत्मनिर्भर या शब्दाचा मला कळालेलं अर्थ असा असावा कि स्वतःचे सर्व कामे स्वतःच करावे, त्यासाठी कोणावरही अवलंबून राहू नये. माननीय पंतप्रधानांनीही भारताने सगळ्या क्षेत्रात आत्मनिर्भर बनावे म्हणून आवाहन केलेले आहे. तेव्हा या शब्दाची बरीच चर्चा, अवहेलना, टिंगल वगैरं झाली. परंतु जेव्हा ह्या विषयावरचे तज्ञ मंडळींचे विचार ऐकले तेव्हा कळले की भारत देश हा 70 टक्के कच्च्या मालासाठी चीनवर अवलंबून आहे, त्यामुळे आपले खूप मोठे परकीय चलन हे कच्चा माल आयात करण्यात खर्च होतो, त्यामानाने निर्यातीचे प्रमाण खूपच कमी असल्याने परकीय चलन खर्च होते व त्यामुले अर्थाव्यवस्तेचा समतोल बिघडतो. त्यामुले देशाची सर्वागीण प्रगती व्हायची हवी असेल तर सर्व क्षेत्रात आपण आतमनिर्भर होणे फार आवश्यक आहे.

आपल्या कामाच्या, व्यवसायाच्या कार्यक्षेत्रात आपण आत्मनिर्भर असलेच पाहिजे यात काही एक शंका नाही. यात मला पाडणारा प्रश्न म्हणजे काय आपल्या वैयक्तिक नातेसंबंधांमध्येही आत्मनिर्भर असले पाहिजे का? ह्याचे उत्तर माझ्यामते हो आणि नाही असे दोन्हीही असू शकते.

प्रथम आपण कुटूंबातल्या आत्मनिर्भयते विषयी बघू या. पूर्वी बहुतेक ठिकाणी पत्नी हीं पतीवर अवलंबून असायची असं म्हंटले जायचे, कारण पती हा कमाई करणारा व पत्नी हि घरकाम करणारी असल्याने, साहजिकच असा न्यूनगंड त्या घरकाम करणाऱ्या स्त्री ला असायचा कीं आपण तर काय केवळ घरकाम करतोय. आपण काही कमाई करत नाही. पण घरातली सगळी जी कामे ती करत असते आणि त्या कामासाठी जर वेगळी बाई/ माणूस जर ठेवायचा म्हटलं तर त्यांना द्यावा लागणारा पगाराची रक्कम जर विचारात घेतली तर त्या काळात काय किंवा आजच्या काळात ज्या स्रिया घरकाम करतात त्यांनी हा न्यूनगंड मुळीच बाळगू नये की त्या काहीच कमावत नसल्याने, ज्या स्रिया नोकरी करतात त्याच्यापेक्षा त्यांना काहीच नाही किंवा कमी महत्व आहे. याउलट या स्रिया त्यांच्या मुलांकडे, कुटूंबाकडे लक्ष द्यायला सदैव हजर असतात व त्याच्या मुलांवर चांगले संस्कार करू शकतात. पण आजच्या ह्या कठीण परीस्तीत जर तुम्हाला तुमच्या कुटूंबाचे राहणीमान व्यवस्तीत ठेवायचे असेल तर एका जोडीदाराच्या कमाईवर घर चालवणे खूप अवघड आहे. त्यामुले पतिपत्नीला दोघांनाही कमाई करणे अगदीच आवश्यक ठरते, त्यामुले नोकरी करणाऱ्या स्रियांना नोकरी बरोबरच कुटूंबाचंही बघावे लागते. जरी कामासाठी माणसे ठेवली तरी तिची पुरुषांपेक्षा जास्त ओढाताण होतेच. पण स्त्रीने आत्मनिर्भर होणे हि काळाची गरज झाली आहे. त्याचप्रमाणे जर दुर्दवाने एखाद्या जोडीदाराचा मृत्यू झाला, नोकरी गेली, व्यवसायात बंद पाडला तर दुसऱ्या जोडीदारामुळे संसार चालू शकतो. अशा परीस्तीत ते दोघेही म्हंटले तर आत्मनिभरही असतात आणि एकमेकांवर अवलंबूनही असतात. जो पर्यन्तर त्या नात्यात एकमेकांचा आत्मसंम्मान असतो तोपर्यंतर संसार सुखाचा चालतो पण जर का त्याला अहंकाराचा वारा लागला तर सर्वच अवघड होऊन बसते

आज आपण बघितले कीं पूर्वीपेक्षा होणाऱ्या घटस्फोटाचे प्रमाण हे आजच्या काळी मोठ्या प्रमाणात वाढले आहे. मी निरनिराळे चर्चासत्र ऐकले, टीव्हीवर मान्यवरांच्या चर्च्या पहिल्या तर एक मुद्दा सगळीकडेच मांडला जातो कि आज पतिपत्नी दोघेही कमावते / आत्मनिर्भर असल्याने, दोघा पैकी कोणाच्या मनात आत्मनिर्भते बद्दल अहंकार निर्माण झाला, माझं यांच्यावाचून काही आडत नाही, मी पण कमावती /कमावता आहे हा भाव निर्माण झाला तर अगदी क्षुलक करणावरूनही प्रकरण घटस्फोटापर्यतर पोहचते कारण माघार कोणीच घायला तयार नसते.

पूर्वी जेव्हा बहुतेक स्रिया ह्या नोकरी करत नसल्याने घरात काही वाद झाला तरी त्यांना आहे त्याच स्तिथीत राहावे लागायचे. कारण त्या काळी मुलीचे लग्न झाल्यावर तिला स्पष्टपणे सांगितले जायचे कि आता तेच तुझे घर. त्या मुले पती दारुडा असला, मारझोड करीत असला तरी, हुड्यावरून छळ होत असला, तरी ती स्त्री निमुट पने सर्व काही सहन करायची, हे अगदी अयोग्य आहे., जर एखादी स्त्री हे जर पीडित असेल, तिचा छळ होत असेल तर तिच्यामागे तिच्या आईवडिलांनी ठामपणे उभे राहायला पाहिजे, पण हे तेव्हा होत नसल्याने तिच्याकडे एक तर आत्महत्या करणे किंवा सर्वकाही निमूटपणे सहन करणे हेच पर्याय होते. कारण ती तेव्हा आत्मनिर्भर नव्हती, अश्या परीस्तीत ती आत्मनिर्भर असावीच यात काही दुमत नाही. बाकीच्या सर्वसाधारण संसारात त्याकाळी जरी स्त्री फक्त घरकामाच करायची तेव्हा सुद्धा पतिपत्नींमध्ये वादविवाद व्ह्याचे, पण कोणीतरी एकजण माघार घायचा त्यामुळे संसार टिकून राहायचा, कितीही भांडणे झाली तरी अहंकार नसल्याने एकमेकांवर निर्मळ प्रेम असायचे, त्याची भांडणे म्हणजे पेल्यातली वादळ ठरायची.

आज परिस्तिथी फार बदलली आहे. बहुतेक स्रिया ह्या आत्मनिर्भर आहेत. आईवडीलही मुलीच्या मागे ठाम उभे असतात, असलाच हवे, जर मुलीला आत्मसम्मान मिळत नसेल, छळवणूक होत असेल तर जरूर आईवडिलांनी तिच्यामागे खंबीरपणे उभे राहायलाच हवे. पण काही सर्वे सांगतात कि घटस्फोट होण्यामागे एक कारण हे आईवडिलांचा अनावश्यकपणे वाढलेला हस्तक्षेप, तो हि फारच किरकोळ गोष्टीसाठी, कारण दोघेही उच्चशिक्षित, उच्च पगार मिळवणारे असल्याने, दोघामंध्ये मीपणा ठासून भरलेला असतो. त्यामुले काही मतभेद झाले तर कोणीच माघार घ्याला तयार नसते, मी का माघार घ्यावी, मीपण उच्चशिक्षित आहे, मी पण चांगले पैसा कमावते/कमावतो, मग मी का माघार घ्यावी अशी मानसिकता होते आणि जर दोघांपैकी कोणाच्याही वडीलधारी मंडळींनी समजूतदार भूमिका न घेता त्यांना बढावा दिला तर घटस्फोट हा ठरलेलाच. आज ते प्रमाण अजूनही पाश्चत्य लोकांपेक्षा कमी असले तरी पूर्वीपेक्षा खूपच जास्त होत चालले आहे हे मात्र खरे आहे, त्यामुळे आत्मनिर्भर होत असताना, किरकोळ कारणावरून टोकाला जायचे आणि त्यांना वडीलधारी माणसांनी बढावा देणं बंद व्हायला हवं. आत्मनिर्भर आणि संसार टिकावा म्हणून केली जाणारी तडजोड, तेही आत्मसम्मान ठेऊन, केली गेली तर संसार टिकणे काही अशक्य नसते.

खरं म्हणजे आपण कितीही आत्मसम्मानच्या गोष्टी केल्या तरी माझा पार्टनर हा माझ्यावर काही बाबतीत अवलुबुन आहे हि भावनाही प्रेमासाठी आवश्यक असतेच कि. समजा दोघेही आत्मनिर्भर आहे आणि दोघांमध्ये हि भावना असेल कि माझा काही तुइया वाचून अडणार नाही तर खरंच त्याच्यामध्ये प्रेम नावाची गोष्ट राहील का? समजा पती नोकरीसाठी दुसऱ्या शहरात राहत असेल आणि आठवड्याच्या शेवटी पत्नीकडे येत असेल तर ते दोन दिवस त्याला पत्नीवर अवलंबून राहायला निश्चितच आवडेल, तसेच पत्नीही त्या दोन दिवसामध्ये पतीला काही काम न करू देता, त्याला आवडेल ते पदार्थ तयार कडून खायला घालते, ते तिलाही आवडते कारण त्यात प्रेमभावना असते. मुलगा किंवा मुलगी जेव्हा शिक्षणासाठी / नोकरीसाठी बाहेरील देशात /शहरात जातात व काही दिवसासाठी ते सुट्टीमध्ये आईवडिलांकडे येतात तेव्हा जरी ते स्वयंपाक करणे, कपडे धुणे, इस्त्री करणे, भांडे धुणे वैगेरे कामात आत्मनिर्भर असले तरी घरी आल्यावर त्यांना आईवर अवलंबून राहायला आवडते आणि आईवडिलांनाही त्याच्यासाठी सर्व काही करणे मनापासून आवडते. मी तर असेही बघतले आहे कि आपली स्वतःची प्रकृती ठीक नसतानाही पालक आपल्या मुलांसाठी खूप कष्ट घेऊन खाद्यपदार्थ दिवाळीला पाठवतात. तसं बघायला गेले तर त्या मुलांना ते पदार्थ तेथे विकत मिळू शकतात, पण पालकाच्या हस्ते बनवलेले पदार्थावर ते अवलंबून राहतात, कारण त्यात प्रेम असते, प्रेमामध्ये एकमेकांवर अवलंबून राहण्यात एक वेगळीच मजा, वेगळेच सुख दोघासाठीही असते, तिथे आत्मनिर्भरपणा ठेवायचा नसतो.

माझ्या पत्नीची फार इच्छा असते कि मला थोडं तरी खाद्यपदार्थ बनवता आले पाहिजे, तिला असे वाटते कि काही आपत्तिकारक परीस्तीतीत आपण कोणावर अवलंबून राहू नये, हे जरी खरं असलं तरी मला प्रामाणिकपणे असं वाटत कि काही गॊष्टी मध्ये एकमेकांवर अवलंबून राहिल्याने प्रेम वाढते, जर मी त्याबाबतीतही आत्मनिर्भर झालो तर मग खरंच तिला बरं वाटेल? आता चहा मला बनवता येतो म्हणून कधीतरी 1/2 दिवस मी तो बनवायला सुरुवात केली कि तिसऱ्या दिवशी ती स्वतःच चहा बनवून देणारच.

आणखीन एक उदाहरण म्हणजे माझा मुलगा पुण्याला असतो, त्याची फार इच्छा असते कि आम्हा दोघांना खूप काही खायला घालावे, पुण्याला गेल्यावर तो निरनिराळ्या उपहारगृहात घेऊन जातो. पण मग आम्ही नासिककला असताना कधी हिला कंटाळा आला कि आम्ही जेवण बाहेरून मागवतो, आम्हाला ऑनलाईन जेवण मागवता येते, पण आम्ही मुलाला किंवा सुनेला पुण्याहून ऑनलाईन नाशिकच्या हॉटेलमधून पाठवायला सांगतो कारण मग त्यांना समाधान मिळते कि चला आज आईबाबा काहीतरी त्यांच आवडत जेवण घेतील असं मला वाटते कारण मला माझ्या वडिलांनी बऱ्याचवेळा मिठाई खायला नेले असेल, पण मला काही तशी संधी मिळाली नाही, त्याच शल्य कायमच मनात असते, तेव्हा आपली मुलं तरी त्या सुखाला मुकू नये म्हणून मुलाना ती संधी मी देतो. येथे पैसे किंवा ऑनलाईन जेवण मागवण्याचे ज्ञान असले तरी तो मागावण्याचा आनंद मुलांना मिळतो तो आपल्या आत्मनिर्भये पेक्षा जास्त महत्वाचा ठरतो असं मला वाटत. माझी मुलगी अमेरिकेत असते, ती आणि जावई चांगल्या कंपनीत चांगल्या पोस्टवर काम करतात, अमेरिकेत आत्ता सगळ्या भारतीय वस्तू बाजारात विकत घेता येतात, त्यासाठी ती आमच्यावर अवलंबून नाही, पण तरीही माझी पत्नी खूप कष्ट घेऊन दिवाळीला तिला जमेल तसे फराळाचे वस्तू पाठवते, इथे आई आणि मुलगी दोघीही एकमेकींवर तश्या अवलंबून नाही पण ह्याबाबतीत त्या दोघीना एकमेकींवर अवलंबून राहायला आवडते. त्यात आईला मुलीला तिचे आवडते पदार्थ बनवून पाठवायला व मुलीला त्या पार्सलची ते मिळेपर्यंत असणारी ओढ आणि ते पदार्थ3/4 महिने आवडीने खायला खूप आवडते कारण इथे दोन्ही बाजूकडून फक्त आणि फक्त प्रेमाची भावना असते, म्हणूनच काही अपवादात्मक परिस्तिथी सोडली तरी नात्यामध्ये आत्मनिर्भयपणापेक्षा एकमेकांवर काही गोष्टीसाठीतरी अवलूंबून असल्याने नात्यामध्ये गोडवा राहतो, नात्यामध्ये जर माझे तुझ्यावाचून काही आडत नाही हीं भावना असेल तर त्या नात्यामध्ये प्रेम, जिव्हाळा, आपलेपणा कसा राहील? 

तुम्हाला काय वाटते?

---
हेमू.
