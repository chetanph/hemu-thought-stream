---
date: '2025-05-04T15:22:29-05:00'
title: 'आकाश यान आणि मोक्ष यान'
featured_image: 'images/satellite.jpg'
---

{{<audio src="audio/satellite.wav">}}
<!--more-->
---

नुकतेच काही महिन्यापूर्वी आपण भारताच्या चंद्रयानाच्या थेट प्रक्षेपणाचा सोहळा पहिला. खरं म्हणजे मला या बाबतीत काहीच technical ज्ञान नाही, पण दूरदर्शनवर थेट प्रक्षेपण दाखवत असताना जी काही तज्ञ मंडळी काही माहिती सांगत होती आणि त्यातून जी थोडीफार माहिती मला कळली, त्यातून एवढं कळलं कि, आकाशयानाचे तीन ते चार प्रमुख भाग असतात. पहिला म्हणजे त्या आकाशयानाला आकाशाचे वर पाठवण्यासाठी असलेला अग्निबाण, त्यातील इंधन, आपल्याला माहित आहे कि पृथ्वीला स्वतःचे असं एक गुरुत्वाकर्षण असते, ते भेदून यानाला आकाशात उंचीवर पाठवण्यासाठी प्रचंड ऊर्जा लागते, ती ऊर्जा हा अग्नीबाण पुरवतो, एकदा कि ते यान ठराविक उंचीवर पोहचले कि तो अग्निबाण वेगळा होतो, कारण यानाचे वजन खूप असून चालू शकत नाही.

दुसरा भाग म्हणजे आकाशात एकदा ठराविक उंचीवर गेल्यावर अग्नीबाण वेगळा होतो व दुसरा भाग त्या यानाला पुढच्या उंचीवर घेऊन जातो. त्यानंतर तो भागही वेगळा होतो व केवळ यानाचा पुढचा प्रवास चालू राहतो.

त्यानंतर केवळ यान पुढे इच्छित उंचीवर पोचले कि सायंटिस त्याला एका कक्षे मध्ये फिरण्यासाठी स्तिर करतात आणि योग्य ठिकाणी त्या यानाला उतरवले जाते, पुढे त्या यानाचे कार्यावर नियंत्रण ठेवण्याचे काम पृथ्वीवरून तज्ञ मंडळी करीत असतात. यानाचे नंतरचे सर्व कार्य हे स्वयंचलित बॅटरीद्वारे सुरु राहते.

हे झालं सर्वसाधारपणे आकाशयानाचे प्रक्षेपणाचे तीन टप्पे, असं म्हणतात कि मनुष्य जल्माचे मोक्ष मिळवणे हा एक उद्देश असतो.

आत्ता आपण आकाशयानाची मोक्षयानाशी तुलना करू या. आकाशयानाला आकाशाचे जाण्यासाठी अग्निबाण ऊर्जा पुरवते, तशेच मोक्ष यानासाठी आपल्याला अग्नीबाणरूपी ऊर्जा आपले आईवडील देत असतात. ते आपल्याला स्वतःचा पायावर उभे राहण्यास शिकवतात. हा झाला पहिला भाग.

आता दुसरा भाग म्हणजे आपली पत्नी/मुले. एका ठराविक वेळेनंतर आपले आईवडील आपल्याला सोडून जातात. त्या पूर्वी त्यांनी आपल्याला स्वतःच्या पायावर उभे राहण्यासाठी जी ऊर्जा लागते ती दिलेली असते. पण त्याच्या प्रेमाच्या गुरुत्वाकर्षण सोडून पुढचा प्रवास सुरळीत ठेवण्यासाठी ते वेगळे होतात म्हणजे त्याच्या पुढच्या प्रवासासाठी निघून जातात, हा एक मोहमायेचा टप्पा पार करून मग पुढचा मोक्षयानाचा प्रवास आपण आपल्या पत्नी/मुलाच्या सहकार्याने सुरु ठेवतो. एक वेळ अशी येते कि मग मुलेही मागे राहतात. ते आपापला संसार थाटतात, हा दुसरा मोहमायारूपी गुरुत्वाकर्षणाचा टप्पा पार पडला जातो. पती/पत्नी पुढचा अंतिम प्रवास चालू ठेवतात. पुढचा टप्पा येण्याअगोदर पती किंवा पत्नी हि वेगळे होतात, नंतरचा अंतिम प्रवास हा पती किंवा पत्नीला एकट्यानेच करावा लागतो. व तुमचे गुरु तुम्हाला मोक्षद्वारापर्यत्त सोबत करतात. मोक्षद्वारापर्यतर चा प्रवासाचे नियंत्रण मग आपले गुरु करतात. एकदा कि आपले यान मोक्ष ठिकाणी पोहचले कि मग मात्र तो परमेश्वरच सगळं नियंत्रण त्याच्या हाती घेतात त्यानंतर मोक्षयानाचे कार्य हे तुमच्या चांगले कर्म, ज्ञानधारणा, ध्यानधारणा, गुरुकृपारूपी स्वयंचलित बॅटरीद्वारे चालू राहते.

खरं म्हणजे मोक्ष हा फार गहन विषय आहे, माझे ह्याबाबतीतचे ज्ञान अगदी शून्य म्हणाना, गुरुजी श्री श्री रविशंकरजी मोक्षाची फार सोपी व्याख्या सांगतात कि मुलं जेव्हा शेवटचा परीक्षेचा पेपर देऊन घरी येऊन त्याचे दफतर फेकून देऊन जो उसासा सोडून हुश्श करतात ना त्या एका क्षणात मोक्षाची एक झलक असते असं ते म्हणतात ते खरंच आहे कि, म्हणूनच हा एक माझ्या छोट्याशा बुद्धीनुसार आकाशयानाचा आणि मोक्षयानाच्या प्रवासाची तुलना करण्याचा छोटासा प्रामाणिक प्रयत्न.

---
हेमू.
