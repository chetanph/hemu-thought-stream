---
date: '2025-05-04T15:35:25-05:00'
title: 'रोगप्रतिकारक प्रणाली आणि इच्छाशक्ती'
featured_image: 'images/immunity-vs-will-power.png'
draft: true
---

{{<audio src="audio/immunity-vs-will-power.wav">}}
<!--more-->
---

कोविड 19 नंतर Immune System हा शब्द फारच प्रसिद्ध झाला. हा शब्द म्हणजे रोगप्रतिकार शक्ती, हा अगोदरही अस्तित्वात होता पण तो खूप वेळा वापरला गेला तो covid 19 नंतरच. कुठले काढे घेतले, कुठले औषध घेतले, कुठला चवनप्राश घेतला म्हणजे रोगप्रतिकार शक्ती वाढते हे प्रत्येक जाहिरातीमध्ये, सोशिअल मीडिया, व्हाट्सअप, वैगेरे मध्ये सांगण्याची एक चढवोढच लागली होती.

खरं म्हणजे नैसर्गिकरित्या प्रत्येक सजीव प्राणी, वनस्पती, मानव मध्ये ही रोगप्रतिकार शक्ती /प्रणाली उपजतच असते. पण प्रत्येकाची रोगप्रतिकार प्रणाली हि वेगवेगळी असते. कालमानानुसार मानवमध्ये, प्राणिमात्रां मध्ये, वनस्पतीं मध्ये त्यात खूपच सुधारणा होत गेली.

जेव्हा कोविड 19 ची साथ जगभर पसरली तरी त्यामुळे होणाऱ्या मृत्यूचे प्रमाण भारतात इतर देशापेक्षा खुप कमी होते, ह्याचे प्रमुख कारण म्हणजे भारतीय लोकांची जीवनपद्धती. आपल्याकडे कुठलेही खाद्यपदार्थ हा चांगला शिजवून, वेगवेगळे मसाले ज्यात नैसर्गिकरित्या रोगप्रतिकार शक्ती वाढवणारे घटक असतात, आणि भारतीयांमध्ये असलेली प्रचंड इच्छाशक्ती. त्यामुळे इतर देशापेक्षा भारतात ह्या रोगाने मरणाचे प्रमाण फारच कमी होते.

त्या lockdown च्या काळात अत्यत गरीब असलेले लोक पैश्याच्या अभावी मास्क घेऊ शकत नव्हते, हॉस्पिटल मध्ये इलाज घेण्यासाठी पैशे नव्हते, ते एकतर सरकारने त्यांना घरपोच दिलेल्या औषधांनी बरे झाले, काहींना तर कळले पण नाही कि त्यांना हा आजार झाला होता, ते त्यांच्या नैसर्गिक सशक्त रोगप्रतिकार शक्तीने आपोआप बरे झाले. ह्या गरीब लोकांना हा आजार झाला तरी वेगवेळ्या खोलीत राहता येत नव्हते, एकाच छोट्याश्या खोलीत 7/8जन राहत होते, हात धुण्यासाठी सॅनिटायर्सर खरेदी करण्यासाठी पैशे नसल्याने ते वापरू शकत नव्हते, तरीही अश्या अत्यन्त गरीब लोकांमध्ये मृत्यूचे प्रमाण हे ज्याच्याकडे पैसे, स्वतंत्र खोली आहे, हॉस्पिटलचा खर्च द्यायची ताकत होती, त्याच्या मृत्यूपेक्षा कमीच होती कारण त्यांची रोगप्रतिकारशक्ती आणि इच्छाशक्ती प्रचंड होती, त्याच्या मनात भय नव्हते, ह्या उलट आर्थिक संपन्न असलेल्या लोकांमध्ये कमी रोगप्रतिकार शक्ती व भयामुळे कमी झालेली इच्छाशक्तीमुळे मरणाचे प्रमाण हे जास्त होते.

आपली रोगप्रतिकार शक्ती ही आपल्याला व्यवस्थित आहार, व्यायाम, चांगली झोप, योग, ध्यानधारणा, याद्वारे चांगली ठेऊ शकतो, वाढवू शकतो. यामध्ये नैसर्गिकरित्या ती तुम्हाला तुमच्या पूर्वजाकडूनही मिळालेली असते. आपण जर बघितले कि काही कुटुंबाची आयुर्मर्यादा ही दीर्घ आयुष्याची असते. त्या घरातल्या सगळेच दिर्घआयुष्य असलेले दिसतील. सायन्सद्वारे हे प्रमाणित झालेले आहे कि आपल्या पूर्वजांचे जीन्स हे आपल्यामध्ये उतरलेले असतात. त्यामुळेच कधी तुम्हाला काही आजार झाला तर डॉक्टर तुम्हाला तुमच्या कुटुंबाचा ईतिहास (फॅमिली हिस्टरी ) विचारतात, कारण जर तुमच्या कुटुंबात आधी कोणाला डायबेटीस, हृयविकार, रक्तदाबाचा विकार असेल तर. तो विकार तुम्हालाही होण्याची शक्यता असते. ज्याचे पूर्वजांना जर टक्कलं, डायबेटीस असेल तर तो विकार पुढच्या पिढीला होतो ह्याचे बरेच उदाहरणे आपण बघतो, कारण वारसाहक्काने तो ट्रान्सफर होतो. मजेची गोष्ट म्हणजे वारसाहक्क म्हटले कि केवळ पूर्वजांच्या संपत्तीकडे आपण बघतो. पण वारसाद्वारे त्या व्यक्तीचे जीन्स DNA हि पुढच्या पिढीकडे हस्तांतरित होतात. त्यामुळे जर कोणी हा विचार केला कि पूर्वजांची संपत्ती वैगेरे वारसाहक्काने येऊ दे पण टक्कलं किंवा डायबेटीस सारखे आजार मात्र नको तर ते काही शक्य नाही हो. तसा पर्याय नसतो, कायद्यानुसार केवळ संपत्तीचं नव्हे तर, जर तुमच्या पूर्वजांनी काही कर्ज करून ठेवले असेल तर ते कर्जही वारशाहक्काने पुढच्या वारसांना हस्तांतरित होते. थोडक्यात काय तर तुमची रोगप्रतिकार शक्ती हि वारसाने तुम्हाला लाभलेली असते.

मग हि रोगप्रतिकार शक्ती वाढवू शकतो का? तर उत्तर होय अशेच आहे, जर तुम्ही तुमची जीवनशैली, आहारविहार, व्यायाम, योग्य, ध्यानधारणा करून तुमची रोगप्रतिकार शक्ती वाढवू शकतात.

सायन्सद्वारे वेळोवेळी होणाऱ्या संशोधनातून वेगवेगळ्या आजारावर आपण मात करू शकलो. पूर्वी साथीचे रोग आले कि लोकं किड्यामुंग्यासारखे मारायचे. पण सायन्सद्वारा त्यावर वेगवेगळ्या प्रतिबंधक लस शोधून विज्ञानाने सर्व सजीवांचे प्राण वाचवले. त्यामुळे आज आपण देवी, क्वालारा, डेंगू, हिवताप, आणि आत्ता आत्ता कॉवीड पासूनही सुरक्षित झालो आहोत.

मी काही सायन्सचा विद्यार्थी नसल्याने लस काय असते, ती कशी काम करते, ती कशी तयार करतात याबद्दल मला फारसे काही ज्ञान नाही, पण जागतिक लस दिनाला, ज्याने हा लस नावाचा उपाय शोधून काढला त्या सायंटिस्टला 50 कि अशेच काही वर्ष झाले म्हणून एका तज्ञ व्यक्तीने लशीकरण वर लेख म टा मध्ये लिहिलेला वाचला, त्यात त्याने सांगितले कि ज्या विषाणू मुळे तो आजार होतो, त्या विषाणूचे जंतू, जे फारच कमकुवत शक्तीचे केलेले असतात, अर्धमेले केलेले असतात ते काही प्रक्रिया करून आपल्या शरीरात लशींद्वारे टोचले जातात. जसे ते आपल्या शरीरात प्रवेश करतात लशींद्वारे, लगेच आपल्या शरीरातली रोगप्रतिकार शक्ती त्याला प्रतिकार करते, शरीरातल्या रक्तामधील पांढऱ्या पेशी कार्यक्षम होऊन पूर्णपणे हल्ला करून त्याचा नाश करते कारण त्या लशीतल्या विषाणूची शक्ती फारच क्षीण असल्याने त्यांचा पराभव होतो. शरीरात ही लढाई आपल्या रोगप्रतिकार प्रणाली व लशीतल्या विषाणू मध्ये जेव्हा चालू असते तेव्हाच आपल्याला ताप, उलटी, मळमळणे सारखा जो त्रास होतो तो ह्या लढाई मुळेच. हि लढाई जिकनं तस सोपं असते कारण ते विषाणू अगदीच कमकुवत असल्याने आपला विजय हा ठरलेलाच असतो. क्रिकेटच्या भाषेत सांगायचे तर लसीकरण म्हणजे नेट प्रॅक्टिस असते ती आपल्या शरीरातील पांढऱ्या पेशीं साठी त्या रोगाच्या विषाणूशी लढण्याची. मग पुढे कधी ते विषाणू शरीरात शिरलेच तर लगेच आपली रोगप्रतिकार शक्ती ऍक्टिव्ह होऊन त्याचा नाश करते कारण लसीच्या वेळी त्याचा त्या विषांणूना मारण्याचा सराव अगोदरच झालेला असतो, त्यामुळे शक्यतो लशीकरणानंतर तो रोग पुन्हा होण्याची शक्यता जवळ जवळ नसतेच कारण आपली रोगप्रतिकार शक्ती वाढलेली असते,

पण त्या बरोबर आपली इच्छाशक्तीपण हवी. लस घेऊन येणाऱ्या 2/3 दिवसाच्या त्रासालाम्हणजे ताप येणे, उलटी किंवा मळमळ होणे, थंडी वाजून येणे वैगेरे ला सामोरे जाण्याची इच्छाशक्ती हवी मगच रोगप्रतिकार शक्ती वाढेल. थोडक्यात काय तर त्या वेळी असलेल्य्या परिस्तितीशी जुळवून घेतले तरच आपण टिकून राहू शकतो हे आपल्या पूर्वजांनी दाखवून दिलेलेच आहे. त्यामुळेच मानवाचे सरासरी आयुष्मान आत्ता खुपच वाढलेले दिसते.

केवळ मानवच नव्हे तर प्राणिमात्रांनी ही आपले आयुष्यमान वाढवले आहे ते त्यांनी वेळोवेळी असलेल्या परीस्त्यितीशी जुळवून घेतल्यामुळेच. मध्यन्तरी एक लेख वाचण्यात आला होता कि कुठेतरी एका ठिकाणी, एका गावात भयंकर रोगाची साथ आल्याने तेथील सर्व लोकांना ते गाव सोडावे लागले, परंतु ते त्याच्या म्हशींना तेथेच सोडून पळाले. नंतर 3/4 वर्षांनंतर त्या गावातले लोक त्या गावात परतले तर त्यांनी पहिले कि त्याच्या म्हशी नदीच्या दुसऱ्या बाजूला उभ्या होत्या, जिवंत होत्या. फरक एवढाच झाला होता कीं त्या आता पाळीव म्हशी न राहता त्या रानम्हशी बनल्या होत्या, म्हणजेच त्यांनी, त्याच्या रोगप्रतिकार प्रणालीने त्या भयंकर साथीच्या रोगाशी यशस्वीपणे प्रतिकार करून त्या जिवंत राहिल्या ते जिवंत राहण्याच्या इच्छाशक्तीमुळेच. त्यामुळे रोगप्रतिकार शक्ती वाढवण्यासाठी इच्छाशक्तीचीपण तेवढीच गरज असते हे सिद्ध होते. कुत्रासाठी, जनावरासाठीही वेगवेगळ्या लस आत्ता उपलब्ध आहेत.

आणखीन एक उदाहरण म्हणजे डास, अगोदर केवळ धुपाचा, कडुलिबच्या पाल्याचा धुराने डास मरायचे, पळून जायचे, नंतर वेगवेगळ्या प्रकारच्या कॉईल्स आल्या, allout वैगेरे प्रकार आले पण डास त्यांना काही जुमानत नाही. त्यांनी त्यांची रोगप्रतिकार प्रणाली एवढी मजबूत केली कि ह्या औषधाचा त्यांच्यावर काहीच परिणाम होत नाही. म्हणजेच असेल त्या परिस्तितीशी त्यांनी जुळवून घेऊन आपल्या जिवंत राहण्याच्या इच्छाशक्तीने ते टिकून आहेत.

वनस्पती बद्दल सांगायचे झाले तर आपण बघतो कि नर्सरी मध्ये फार छोट्याशा रोपांना सुद्धा छान छान फुले/फळे लगडलेली आपण बघतो. पण तीच रोप आपण आपल्या घरी आणून कुंडीत किंवा जमिनीत लावली तर, एक तर ती जगत नाही किंवा जगली तरी फळे फुले काही लागत नाही, सर्वच रोपाबद्दल असं घडेलच असं नाही पण खूप जणांना हा अनुभव येतो. नर्सरी मध्ये जशी काळजी रोपाची घेतली जाते त्याप्रमाणे आपणही त्याची खूप काळजी घेतो, त्याला व्यवस्तीत पाणी, खत, औषध देतो, फार ऊन लागू नये अशाप्रकारची काळजी घेऊनही बहुतेक वेळा रोपं काही तग धरत नाही. इथे आश्चर्याची गोष्ट म्हणजे आपण डोगंरावर गर्द झाडी बघतो. खरं म्हणजे डोगंर म्हणजे दगडच, त्या दगडावर हवेनी उडून आलेली धुळीचे कण बसून मातीसारखा अतंत्य बारीक थर तयार होतो. त्यामध्ये हवेने आलेले, पक्ष्याच्या विष्टेतून पडलेल्या. फळाच्या/फुलाच्या बिया पडतात, निसर्ग पावसाद्वारे त्यांना पाणी देतो आणि आश्चर्य म्हणजे ते बी रुजू लागते, बारीकशा मातीच्या थरानंतर ते दगडालाही भेदून ते मुळ खोलवर घुसून त्याचा वटवृक्ष होतो. आपण हेही बघतो कि पिंपळ, उंबर यांची रोपे ही पक्षाच्या विष्टेतून पडलेल्या बियांमधून कोणाच्या घराच्या भींती च्या भेगेत आपोआप रुजून त्याचे रोप तयार होते. यामध्ये मला गरीब घरांतील लोकं म्हणजे हि डोगरावरची झाडे व नर्सरीतील झाडे म्हणजे संपन्न लोक अशी तुलना करायचा मोह काही आवरत नाही. डोंगरावर असलेली झाडे हि अधिक रोगप्रतिकार व इच्छाशक्ती असलेली वाटतात. अर्थात नर्सरींमधून आणलेली रोपांना व्यवस्थित काळजी घेतली आणि त्या रोपाने मूळ धरायची इच्छाशक्ती दाखवली तर ते रोप जगू शकते.

मानवामध्ये स्रियांची रोगोप्रतिकार शक्ती ही पुरुषापेक्षा जास्त असते असं म्हणतात कारण स्त्री हि जलमापासूनच वेगवेगळी काम करीत असते, शिक्षण बरोबरच स्वयंपाक, रांगोळी, गायन, नुर्त्य, आणि ह्याबरोबरच पुरुष जे जे काम करतात ते ती सगळं करते. लग्नानंतर ती आपलं घर सोडून नवऱ्याच्या घरी, नवीन वातावरण, नवीन नाते, वेगळे चालीरीती, वेगळ्या संस्कारात तिला राहावे लागते, पण ती सर्व परिस्तितीशी जुळवून घेते, त्यामुळे आपल्या भारतात लोकांचा संसार हा दीर्घ काळापर्यंत टिकून राहतो ते स्त्रीच्या आलेल्या परीस्तीतीला जुळवून घेण्याच्या कसबीमुळे, संसार सुखाचा चालावा ह्या इच्छाशक्तीमुळे, तिच्यात असलेल्या सहनशक्तीमुळे. दुसऱ्या बाजूला पतीची अवस्था थोडीशी अवघड असते. पत्नी दुसऱ्या संस्कारातून आलेली असल्यामुळे पतीच्या घरच्यांशी काही बाबतीय मतभेद होत असतात, वादही होत असतात, पतीशिवाय दुसऱ्या कोणाकडेही ती आपल्या भावना सांगू शकत नाही त्यामुले काही वाद झालाच तर ती पतीला रात्री त्याच्या रूममध्ये गाऱ्हाणे सांगते ती ह्या अपेक्षेने कि पतीने तीची बाजू घेऊन घरातल्या सासरच्या माणसांना तिची बाजू सांगावी किंवा पतीचे घराचे लोक त्याच्या पत्नीची तक्रार करू शकतात, आत्ता पतीची अवस्था अशी होते कि समजा कोणाचीही बाजू बरोबर असली तरी वाद टाळण्यासाठी तो घरच्यांना काही सांगायचे टाळतो, ज्यांनी लग्नाअगोदर व आत्ताही त्याच्यावर जिवापाड प्रेम केलेले असते, त्याचे सर्व हट्ट पुरवलेले असतात त्यांना तो बायकोची बाजू घेऊन काही सांगू इच्छित नसतो व घरच्यांच्या तिच्याबद्दलच्या तक्रारी तिला सांगू शकत नाही, कारण तसं केल्याने दोन्ही बाजूने त्याच्यावर बायकोचा गुलाम किंवा आईच वेड बाळ असा शिक्का बसतो. कोणालाच नाराज न करण्याच्या प्रयत्नात ना तो बायकोचा राहतो ना घरच्यांचा.

पुढे मुलं हे बघतात कि आपल्या बापाने आपल्या आईची बाजू नाही घेतली त्यामुळे ते बापावर आणि त्याच्या नातेवाईकांवर नाराज असतात. पण आपला बाप तेव्हा उघडपणे का आपल्या आईची बाजू घेऊ शकला नाही हे त्या मुलांना/पत्नीला तेव्हा कळत नाही, ते तेव्हाच कळते जेव्हा त्या मुलाचे लग्न होते तेव्हा तो ह्याच प्रसंगातून जात असताना त्याची स्वतःची ओढाताण होते, आईला मुलाची अवस्था पाहून अशीच अवस्था तेव्हा आपल्या पतीची होत होती हे कळते पण तोपर्यतर बापाला ह्या सर्व गोष्टी सहन करायला लागतात, परंतु संसार टिकवण्यासाठी तो ते सहन करतो, ती दोघेही आपापल्या ठिकाणी बरोबरच असतात, पण दोघांची इच्छाशक्ती ही संसार टिकावा हाच असल्याने त्याचे विवाह यशस्वी होतात. तस पहिले तर ही परिस्थिती फार तर 3/4 वर्ष असू शकते, दोन वेगवेगळ्या संस्कारातील जीव एकत्र येतात तेव्हा एकमेकांशी जुळवून घेताना थोडा वेळ लागतो व नंतर सर्व काही सुरळीत चालते, आपण वर उदाहरणात पाहिले कि लस घेतल्यावर 3/4 दिवस त्रास होतो व नंतर सर्व काही सुरळीत होते, तशेच सुरवातीचे 3/4 वर्ष गेले, एकमेकची सवय झाली की मग काही वाद, तक्रारी राहत नाही. नंतर तर संसार दोघाचाच असतो, तेवढा वेळ सांभाळून घेतला, आपापल्या अहंकाराला आळा घातला तर आपण टिकून राहू शकतो.

ह्यावरून एक नित्कर्ष काढता येतो कि जीवनात पुढे जायचे असेल तर असलेली परिस्तितीशी जुळवून घ्या, जे आहे ते पूर्णपणे स्वीकारा, आपली इच्छाशक्ती सतत जागवत ठेवा, वारसाने जे काही प्राप्त झाले असेल ते सर्व फायदे किंवा नुकसानीसहित स्वीकारा कारण त्यात काही बाबतीत तुम्हाला पर्याय नसतो.

---
हेमू.
