---
date: '2025-05-02T20:38:10-05:00'
title: 'चोकटीतील राजा'
featured_image: "images/chuakatil-raja.png"
---

{{<audio src="audio/chuakatil-raja.wav">}}
<!--more-->
---

बुद्धिबळ, नावातच दाखवतो कि ज्याच्याकडे बुद्धी आहे अशीच व्यक्ती हा खेळ खेळू शकते. बुद्धिबळाबद्दल मला एक सर्वसाधारण माहिती आहे. मी काही त्यातला तज्ञ नाही. एक सर्वसाधारण त्याचे नियम माहित आहे इतकंच, तेही 30/40 वर्ष पूर्वीचे. त्यानंतर कधी हा खेळ खेळायचा योग काही आला नाही. तसं क्रिकेट माझा आवडीचा खेळ असल्याने ह्या खेळाकडे माझे तसं म्हटलं तर लक्ष नव्हतेच, पण हा खेळ तीक्ष्ण बुद्धिसाठी, लक्ष केंद्रित करण्यासाठी फार उपयोगी आहे हे लक्षात असल्यामुळे माझा मुलाला ह्या खेळात प्राविण्य असावे म्हणून मीपण त्याला  प्रोत्सहान देत होतो, त्याला तज्ञ व्यक्तीकडे सराव  व धडे घेण्यासाठी घेऊन जात होतो, त्यानेही बऱ्याच प्रमाणात त्यामध्ये प्राविण्य मिळवले. आज तो tv वर होत असलेल्या प्रसिद्ध बुद्धिबळपटूचे सामने खूपच आवडीने पाहत असतो.
अगोदरच सांगितल्या प्रमाणे मला अगदीच साधारण माहिती ह्या खेळाबद्दल आहे. त्यात प्यादे, उंट, हत्ती, घोडा, वजीर  / राणी आणि राजा असे पात्र असतात. एक काळ्या रंगाचे आणि एक पांढऱ्या रंगाचे पात्र असतात. दोन खेळाडू एकमेकासमोर बसून बुद्धिबळाच्या पटावर लढाई खेळत असतात आणि जो आधी प्रतिस्प्स्पर्धी राजाला  मारतो किंवा जेरबंद करतो तो विजयी घोषित केला जातो.

आता ह्याचे नियम बघू या.

प्यादे: हे प्यादे हत्ती, उंट, घोडा, वजीर, राणी आणि राजा ह्यांच्या पुढे उभे असतात. ह्यांना प्रत्येकवेळी एकच घर चालायची परवानगी असते. समोरासमोर जर दुसरे कुठलेही पात्र आले तर हे प्यादे काही करू शकत नाही, पण तिरक्या लगेचच्या घरात कुठलं पात्र मग राजा का असू दे हे प्यादे त्याला मारू शकते. हेच प्यादे जर विरोधी खेळाडूच्या पटातील अंतिम घरात पोहचले तर त्याबदल्यात तो खेळाडू कोणतेही पात्र अगदी वजीरही घेऊ शकतो. त्यामुळे प्यादं म्हंटल तर अगदीच सर्वसाधारण पण त्याचबरोबर अगदी शक्तिशालीही होऊ शकते.

हत्ती: ह्या पात्राला सरळ किंवा आडवे कितीही घरे चालायची परवानगी असते. त्यामुळे हत्तीसारखे सरळ मुसंडी मारायची ह्याला शक्ती असते.

घोडा: ह्या पात्राला उभे, आडवे कसेही पण अडीच घर चालायची परवानगी असते.

वजीर किंवा राणी : बुद्धिबळातील सर्वात शक्तिशाली मोहरा वजीर किंवा राणी असतो. ह्याला बुद्धिबळाच्या पटावर कुठेही आणि कितीही घरे चालायची, रस्त्यात येणाऱ्या, मग ते समोरासमोर, उभे आडवे, तिरके पात्र असो त्याला मारायची परवानगी असते. हिचा मुख्य उद्देश राजा जेव्हा संकटात सापडतो तेव्हा त्याचे रक्षण करण्यासाठी पूर्ण पटावर कसेही चालायचा अधीकार तिच्याकडे असतो.

राजा : बुद्धिबळातील सर्वात महत्वाचे स्थान म्हणजे राजा. जोपर्यत तुमचा राजा सुरक्षित आहे तोपर्यंत तुमचा डाव चालू राहतो. राजा शक्यतो त्याच्या सैन्याच्या गराड्यात राहतो. जोपर्यत प्यादे, हत्ती, उंट, वजीर ह्यापैकी कोणीही राज्याच्या आजूबाजूला असते, ती बाजूला राजा सुरक्षित असतो. राजाला कुठल्याही दिशेने फक्त एकच घर चालायची परवानगी असते. त्यामुळे जोपर्यंत चारी बाजूने राजाची कोंडी (चेकमेट)होत नाही तोपर्यत तो खेळाडू हरू शकत नाही.

आत्ता प्रश्न असा पडतो कि ह्यात नवीन ते काय ? मला आश्चर्य वाटते ते ह्याचे कि प्यादा सुद्धा एक घर चालतो, घोडा अडीच घरे चालतो, हत्ती सरळ किंवा आडवे कितीही घरे चालतो, वजीर किंवा राणी उभे, आडवे, तिरपे कशेही चालू शकतात मग सर्वात महत्वाच्या अश्या राजाला एकच घर चालायची परवानगी का ? प्यादे सामोर्च्याचाच्या अंतिम घरात पोहचल्यावर त्याबदल्यात हत्ती, उंट, वजीर /राणी घेऊ शकतो पण राजा का घेऊ शकत, एकापेक्षा जास्त राण्या असू शकतात ते राजा का नाही ? राजाला फक्त एकच घर चालायचे बंधन का ठेवले असावे? हा फक्त नावालाच राजा असतो का ? इथेही राण्या एकापेक्षा जास्त असू शकतात पण राजा मात्र एकच, हे पुरुष प्रधान संस्कृतीचं लक्षण असावं का ? कधी कधी मनात हसू येते कि बुद्धिबळातील राजा आणि संसारातील राजा सारखेच असतात का ? तुम्हाला काय वाटते ? सहज सुचले म्हणून लिहिले, बस्स.

---
हेमू.
