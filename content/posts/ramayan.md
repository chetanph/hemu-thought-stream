---
date: '2025-05-04T14:33:30-05:00'
title: 'रामायण: हे असंच घडलं असेल का?'
featured_image: 'images/ramayan.png'
---

{{<audio src="audio/ramayan.wav">}}
<!--more-->
---

आपल्या भारतीय संस्कृतीत रामायण आणि महाभारताचे अनन्य असे महत्व आहे. असं म्हणतात कि मनुष्याने घरात वावरताना प्रभू श्रीरामाचा आदेर्श ठेवावा तर घराबाहेर नोकरी/व्यवसायात वावरताना प्रभू श्रीकृष्णाचा महाभारताचा आदेर्श ठेवावा. थोडक्यात काय तर कुटुंबात वावरताना मर्यादा, बंधुभाव, समर्पण, निस्वार्थी प्रेम जपावा तर नोकरी/व्यवसाय करताना कोशल्य, कृष्णनीती, जशास तसे वृत्ती बाळगावी. रामायणात प्रभू श्रीरामचंद्रांना मर्यादापुरुषोत्तम,एकपत्नीव्रता,आज्ञाधारक, बंधुभाव,महापराक्रमी, दयाळू म्हणून बघितले जाते. तरीही रामायणातील दोन प्रसंगाबाबत श्रीरामाच्या वर्तनाकडे टीका केली जाते, ते प्रसंग म्हणजे

1) बाली वध
2) माता सीतेची परिटाच्या टीकेमुळे वनात रवानगी.

हे प्रसंग मलाही अस्वथ करायचे, मलाही हे प्रसंगात प्रभू श्रीराम असं का वागले असावेत ह्याच उत्तर शोधायचं होत. पण मी येथे नम्रपणे नमूद करू इच्छितो कीं मी काही विद्वान नाही, माझे रामायणाबद्दलचे ज्ञान म्हणजे आजपार्यंत वाचनात आलेल्या गोष्टी, TV वर पाहिलेल्या रामायण मालिकेतून मिळालेली माहिती एवढ्यापुरतीच मर्यादित आहे. मी काही कोणी अभ्यासक, इतिहासकार, संशोधक नाही तर सर्व सामान्याप्रमाणे मर्यादित प्रमाणात माहिती आहे. तरीपण हे दोन प्रसंग मलाही छळायचे. आता सेवानिवृत्त झाल्याने भरपूर वेळ असल्याने याचे कारण शोधायचे ठरवले.

आत्ता पर्यंतच्या अनुभवावरून मी कुठलाही प्रसंग/समस्या आली तर ती का आली, कोणामुळे आली हे बघताना मी स्वतःला त्या प्रसांगात, त्या ठिकाणी बघायचे शिकलो होतो, त्यामुळे कोणाशी काही वाद/ मतभेद झाले तर मी प्रथम स्वतःला त्या व्यक्तीच्या ठिकाणी उभे करून ती व्यक्ती असं का वागली असावी, हे विचारात घेऊन निर्णय घेण्यास सोपे होते हे समजले होते. दुसरा उपाय म्हणजे मी त्या प्रसंगात माझे गुरु कशे वागले असते ते विचारात घेतले कीं ती समस्यांवर उत्तर मिळते हे अनुभवले आहे. याच एक उदाहरण म्हणजे जेव्हा मी लहान होतो व एखाद्या लग्नाला जायचो तेव्हा नवरीची विदाई होताना मुलीचे आईवडील, भाऊ बहीण, जवळचे नातेवाईक तर रडायचेच पण बाकी काही बायका ज्या त्या मुलीच्या नात्यातल्या नसतानाही रडताना बघताना ह्या बायका का रडतात हे मला कोडं पडायचं.पण जेव्हा मी स्वतः एका मुलीचा बाप झालो, माझ्या मुलीचे लग्नाचे वय झाले, तेव्हा मी कुठल्याही लग्नाला गेलो आणि नवरीच्या विदाईच्या प्रसंगाला हजर राहिलो तर माझ्या डोळ्यात पाणी यायला लागले कारण मी स्वतःला त्या मुलीच्या बापाच्या ठिकाणी आणि त्या नवरीच्या ठिकाणी माझ्या मुलीला बघू लागलो त्यामुळे मला तेव्हा त्या कोड्याचे उत्तर मिळाले.रामायणातील ह्या दोन प्रसंगात मी, माझ्या सामान्य, अल्पश्या ज्ञानाद्वारे विचार करू लागलो.

**वाली वध**

रामायणात वालीवधावर असा आक्षेप घेतला जातो की श्रीरामांनी वाली वध करताना त्याच्या पाठीमागून बाण मारून क्षत्रिय धर्माविरुद्ध आचरण केले. श्रीरामांनी असं कसं केलं हा प्रश्न विचारला जातो. त्यावर एक स्पष्टीकरण हे दिले जाते कीं, वालीला असा वर मिळालेला असतो कि जो कोणीही वाली विरुद्ध लढेल त्याचे अर्धे बळ वालीला आपोआपच मिळेल. त्यामुळे जर श्रीराम वालीला सामोरे जाऊन तीर चालवला असता तर धर्मसंकट उभे राहिले असते, कारण वालीला मिळालेल्या वरदानाप्रमाणे श्रीरामाचे अर्धे बळ वालीला मिळायला हवे, पण श्रीराम हे ईश्वराचा अवतार असल्याने तसं होऊ शकलं नसत, त्यामुळे वालीला मिळालेल्या वरदान खोटे ठरले असते. त्यामुळे श्रीरामांना हे धर्मसंकट टाळण्यासाठी वालीवर पाठीमागून वर करण्यावाचून दुसरा पर्याय राहिला नव्हता. तसंही वालीने आपल्या सख्या भावाचं नुसतं राज्यच हडपले नाही तर सुग्रीवाच्या पत्नीचेपण धर्माविरुद्ध जाऊन अपहरण केले होते. त्यामुळे सुग्रीवाने जेव्हा श्रीरामांना मदत करायचे कबूल केले तेव्हा त्याने श्रीरामासमोर राज्य वालीकडून परत मिळवायचा शब्द घेतला होता, त्यामुळे रामाला तसं वागणं भाग होत. आजच्या परिस्थितीत जर आपल्याला जर आर्थिक साहाय्य हवं असेल तर बँका आपल्याला अर्थसहाय्य करायला तयार होतात पण त्यासाठी त्या काहीतरी तारण ठेवायला लावतात, सुग्रीवाने तेच केलं श्रीरामांनी वालीचे वध करून राज्य परत घेण्याच्या तारणावर वनरसैन्याचे मदत करायचे कर्ज दिले असं म्हणावे लागेल यात वावगं ते काय?

**माता सीतेची वनात रवानगी**

दुसरा टीकेचा प्रसंग म्हणजे श्रीरामांना सीतेमातेचे अग्निदिव्य माहित असूनही त्यांनी एका परिटाच्या टिकेवरून सीतामाई गर्भवती असूनही लक्ष्मणाला गुपचूप वनात कसे सोडायला सांगितले? ह्या बाबतीत जर आपण आजच्या परिस्तितीत स्वतःला श्रीरामाच्या ठिकाणी ठेवले तर काय होईल?

समाजां एका व्यक्तीच्या गर्भवती स्त्रीचे अपहरण कोणी कोणत्याही कारणामुळे केले तर तो त्याची रीतसर तक्रार पोलिसाकडे नोंदवेल. समजा 10/12 दिवसात पोलिसांनी त्या आरोपीला पकडले तेव्हा ती गर्भवती स्त्री बेशुद्ध अवस्तेत सापडली तर पोलीस तिला ताबडतोब दवाखान्यामध्ये दाखल करतील. तिथे डॉक्टर तिच्यावर उपचार करतील. त्यात तिच्या वेगवेगळ्या तपासण्या केल्या जातील. जस कुठे शरीरात जख्खम, मेंदूला दुखापत तर झाली नाही ना. तसंच त्या स्त्रीची आणखीन एक तपासणी केली जाते ती म्हणजे तिच्यावर काही अत्याचार तर झाले आहे कि नाही.ह्यामध्ये 2/3 दिवसाचा अवधी जाऊ शकतो. पोलीस ताबडतोब त्या स्त्री च्या घरच्यांना पण ती सापडल्याबद्दल कळवतात. त्या स्त्रीचा नवरा, नातेवाईक दवाखान्यात धाव घेतात. डॉक्टर सांगतात तिच्या जीवाला धोका नाही पण मानसिक धक्क्यामुळे त्यांना सावरायला 5/6 दिवस लागू शकतात. तिचा नवरा आणि नातेवाईकांना ती बरी आहे हे एकूण प्रथम खूप बरे वाटते. पण काही वेळानंतर तीच्या नवऱ्याच्या आणि नातेवाईकांना चिंता लागते कि ह्या 10/12 दिवसात त्या अपहरणकर्त्यांनी तिच्याबरोबर काही बरेवाईट तर केले नसेल ना? सगळेच त्या शंकेने अस्वथ होतात. पण वरून कोणी काही तस दाखवत नाही. तशीही ती स्त्री बोलण्याच्या परीस्तीत नसल्याने, आणि ती वेळ योग्य नसल्याने कोणी त्यावर उघडपणे बोलत नसले तरी त्या गोष्टीवरून सगळेजणं अस्वस्थ मात्र नक्की असतात. ते 3/4 दिवस कसेतरी जातात.

ती स्त्री मग शुद्धीवर येते, पण अजूनही ती बोलू शकत नसते. पण 3/4 दिवसांनी तिचे सर्व तपासणी रिपोर्ट येतात. त्यात जर तो रिपोर्ट जर असं दाखवत असेल कि तिच्यावर कोणताही अत्याचार झालेला नाही तर तिने एक फार मोठी अग्नीपरीक्षाच पास केली असं म्हणा ना. सर्वांचे जीव जणू भांड्यात पडतात. पण दुर्दवाने तपासणीत असं आढळले कि तिच्यावर शारिरीक अत्याचारपण झालेले आहेत, तर मग तिच्या नवऱ्याची व नातेवाईकाची प्रतिक्रिया काय असते? 90 टक्के नवरे आणि नातेवाईक तिच्याशी बोलणारच नाही, घडलेल्या गोष्टीत तिची काही एक चूक नसताना तिलाच दोष देणार, तिला स्वीकारणार नाही, अगदीच नाईलाज म्हणून घरी घेऊनही जातील पण ती आता अपवित्र झाली आहे म्हणून तिला घरच्या एका कोपऱ्यात राहू देतील, अगदी नवरा कितीही शिक्षित असला तरी तो मनाने काही तिला स्वीकारणार नाही. कदाचित काही अपवाद असतीलही, पण केवळ त्या स्त्रीचे आईवडील तिच्या मागे उभे राहतील, कादाचित ते सुद्धा अपवादानेच. तेही आजच्या आधुनिक, स्वतःला पुढारलेल्या समाजातही हीच परिस्तिथी बघायला मिळेल. आणि हीच मंडळी श्रीरामाबद्दल ह्या विषयावर टीका करणार. खरं म्हणजे ह्या बाबतीत त्या स्त्रीची काहीएक चुकी नसताना तिलाच दोष दिला जातो, तिला स्वीकारले जात नाही, ती अपवित्र मानली जाते, पण हे जे दुष्क्रुत्य जो पुरुष करतो तो उजळ माथ्याने समाजात वावरत असतो.

आजही जे काही बंधन लादली जातात ती मुलीवरच. तिने खाली मान घालून चालावे, अंधार व्ह्याच्या आत घरी यावे, संपूर्ण शरीर झाकले जाईल अशी वस्त्र घालावीत, हे सगळं करूनही कोलकत्ता, दिल्ली, बदलापूर सारखे संपूर्ण स्त्रीवर होणारे अत्याचार काही थांबत नाही आहे कारण अशे दुष्क्रुत्य करणाऱ्या पुरुषवर कोणतेच बंधने नाही आहेत. जर हे प्रकार खरंच बंद व्हावे असं वाटत असेल तर पुरुषांना पण लहानपणापासून स्त्रीचा आदर करणे शिकवले गेले पाहिजे. तरच स्त्री कडे एक भोगवस्तू म्हणून बघण्याची पुरुष्याची मानसिकता बदलेल.फक्त मोठ्या आदरणीय लोकांच्या जयंत्या, उत्सव नशा करून धागडधींगा करण्या पेक्ष्या त्या थोर व्यक्तीचे विचार आचरणात आणायला हवेत. असो हा एक फार गहन विषय आहे, मी येथे श्रीराम असं का वागले असावेत ह्याच उत्तर शोधतोय

असो, वरील उदाहरणातील त्या नवऱ्याने तिला घरी जरी आणले, जरी त्याला माहित आहे कि त्याची पत्नी आता ठीक आहे, तिला कुठल्याही अत्याचारला सामोरे जावे लागले नाही तरी रामायणातील परिटासारखे लोक आजही समाजात आहेतच. काय दुर्दव असते बघा. त्या स्त्री ने जरी अग्नीपरीक्षा दिलेली असते तरी तिला. टोमणे मारणे, तिच्या चारित्र्याबद्दल शंका घेणे काही थांबत नाही आणि दुर्दव्याने ह्यामध्ये स्त्रीयाच आघाडीवर दिसतात. त्याच्या कित्तीपार्टी, भिशीमध्ये अशे विषय फार चवीने चघळले जातात. घरकाम करणाऱ्या बायका तर एक चालते बोलते बातमीपत्रच असते असं म्हटलं तर काही चुकीचं होणार नाही. मला तर आमच्या कॉलनीतील कोणाकडे काय चालू आहे हे न विचारता कळते ते घरकाम करणाऱ्या बायकांकडून आमच्या पत्नीमार्फत, पण त्यांना दोष देण्यात काय अर्थ आहे, कारण त्यांना सगळं मसाला तर त्या कुटुंबातील बायकाच पुरवितात. असो, जर तिच्या नवऱ्याच्या कानावर ही चर्चा आली तर? तो अस्वस्थ होतो, त्याला माहित आहे कि आपली पत्नी हि निष्पाप आहे, आधीच अपहहरणाने ती कोलमडून गेलेली असते, त्यात जर तिच्या कानावर अशी चर्चा पडली तर तिला आणि त्याच्या होणाऱ्या बाळावर विपरीत पारिणाम होण्याची शक्यता असते, त्यामुळे तो पती काय करेल? तो हे सर्व टाळण्यासाठी, आपल्या पत्नीची आणि बाळाची काळजी घेण्यासाठी आपल्या पत्नीला अश्या ठिकाणी हलवेल कि ज्या ठिकाणी तिच्या कानावर अशा वाईट गोष्टी पडणार नाही आणि तिचे बाळंतपण व्यवस्तीत पार पडेल.

जर एक सर्वसामान्य पती असा विचार करीत असेल तर प्रभू श्रीरामचंद्र, जे मर्यादांपुरुषोत्तम, आज्ञाधारक, कैकयीने सांगितले म्हणून राज्याभिषषेक सोडून पित्याची आज्ञा पाळणारा, शबरीचे प्रेम पाहून तिचे उस्ट बोरे खाणारा, अहिल्याच उद्धार करणारा, अन्याग्रस्त सुग्रीवाला त्याचे राज्य परत करणारा,सीतेमातेची इच्छेसाठी सोनेरी मृगाच्या मागे धावणारा, सीतामातेसाठी रावणासारख्या बाल्यद्ध शत्रूशी लढणारा, रावणाला पराभूत केल्यावर लक्षुमणाला रावणाकडून ज्ञान घे म्हणणारा, विभीषणाला लंकेचा राजा बनविणारा, असा हे श्रीराम फक्त एका परिटाच्या सीतामाईवर चरित्रहरणाची टीका करतो म्हणून गर्भवती असलेल्या सीतामाईचा त्याग करतो, तेही सीतामाईने अग्नीपरीक्षा दिलेली असताना, हे अगदीच असंभव वाटते, मला तर श्रीरामांनी हे केले ते केवळ सीतामाईच्या कानावर असे घाणेरडे आरोप पडू नये, त्याचे बाळंतपण निर्वंघ्नपणे पार पडावे म्हणून श्रीरामांनी आपल्या भाऊ लक्षुमणाला सांगितले असावे कि सीतामाईने वनामध्ये एका उच्च ऋषींकडे पाठवले असणार जेणेकरून सीतामाईचे गर्भारपणाच्या दिवस पवित्र अशा मंत्र घोषात जावे, मुलांवर चांगले संस्कार व्हावे (आणि ते झालेही श्रीरामाचे पुत्र लव कुश महापराक्रमी झाले) ह्याच हेतूने श्रीरामांनी हा निर्णय घेतला असावा असं मला तरी वाटत, हेच माझ्या प्रश्नाचे उत्तर मला वाटते. हे असंच घडलं असेल का? तुम्हाला काय वाटते?

---
हेमू.
